<meta charset="UTF-8">
<link rel="stylesheet" href="w3.css">
<H1 id="setTitle">За нас</H1>

<div class="w3-panel w3-card w3-pale-yellow w3-display-container w3-padding">
    <i><strong>Кондензираното състояние</strong> е най-разпространеното състояние на материята на Земята. Всичко освен въздуха е 
    кондензирана материя – земната кора и по-дълбоките слоеве до центъра на Земята, водата и другите течности, металите, полупроводниците, 
    полимерите... Дори и биологичните структури, от които е съставено всичко живо, са кондензирана материя.</i>
</div>

<div class = "w3-container w3-center">
    <a class = "w3-button kvg-color" target="_self" href="#Учебна-дейност">Учебна дейност</a>
    <a class = "w3-button kvg-color" target="_self" href="#Научна-дейност">Научна дейност</a>
    <a class = "w3-button kvg-color" target="_self" href="#История">История</a>
    <a class = "w3-button kvg-color" target="_self" href="#50-години">50 години юбилей</a>
</div>

<div class="w3-panel w3-card w3-display-container w3-topbar fkmm-border">
    <h2 id="Учебна-дейност">Учебна дейност</h2>

    <h3 id="Бакалавърска-степен">Бакалавърска степен</h3>

    <p>Катедрата отговаря за бакалавърската специалност „Инженерна физика“. В преподаването на учебния материал все повече навлизат 
    съвременни методи (електронни материали, задаване на индивидуални и/или групови проекти, тематични дискусии в часовете, решаване 
    на казуси, предоставяне на допълнителни материали за самоподготовка и др.), които целят да стимулират интереса на студентите към 
    съответната дисциплина и доведат до по-висока успеваемост.</p>

   <p>Преподаватели от катедрата водят лекции, семинари и лабораторни упражнения по:</p>

    <ul>
        <li>Обща физика - от I до IV част (Механика, Молекулна физика и термодинамика, Електричество и магнетизъм, Оптика)</li>
        <li>Физика на кондензираната материя</li>
        <li>Програмиране и изчислителна физика</li>
        <li>Информационни технологии</li>
        <li>Твърдотелна електроника</li>
        <li>Физика на вълновите процеси</li>
        <li>Основи на физиката 1</li>
        <li>Практическа физика</li>
        <li>Редица специализирани курсове</li>
    </ul>

    <h3 id="Магистърска-степен">Магистърска степен</h3>

    <p>Катедрата ръководи обучението в магистърска програма <strong>Микроелектроника и информационни технологии</strong></p>
</div>

<div class="w3-panel w3-card w3-display-container w3-topbar fkmm-border">
    <h2 id="Научна-дейност">Научна дейност</h2>

    <p>Основните направления на научно-изследователската дейност в катедрата са насочени във широка област с практично приложение – <strong>физическото материалознание</strong>:</p>

    <ul>
        <li>Теоретични и експериментални аспекти на строежа и свойствата на различни материали, структури и прибори</li>
        <li>Безразрушителни методи за контрол и характеризиране</li>
        <li>Нови материали за опто- и микроелелтрониката: тънки слоеве, полимерни и композитни материали, квантово-размерни полупроводникови структури, наноматериали</li>
        <li>Модерни експериментални методи, спектроскопии, магнитни методи, рентгеноструктурен анализ, електронна микроскопия, фотоволтаични методи</li>
        <li>Теория и компютърно моделиране</li>
    </ul>
    
    <p><strong> Всички студенти от факултета са добре дошли в нашите <a target="_self" href="javascript:load('labs')">лаборатории</a> – 
    с удоволствие ще ви разкажем с какво се занимаваме и ако ви е интересно, ще ви запознаем с възможностите как да се включите в нашата 
    научна дейност! Просто се свържете с <a target="_self" href="javascript:load('contact#head-of-department')">ръководителя на катедрата</a> или на самата 
    лаборатория.</strong></p>
</div>

<p>Катедрата е отворена за взаимодействие с другите катедри от Физическия факултет по учебни въпроси, както и за участие в общи научни проекти.</p>

<div class="w3-panel w3-card w3-display-container w3-topbar fkmm-border">
    <h2 id="История">История на катедрата</h2>
    
    <p>Катедрата <strong><em>„Физика на Кондензираната Материя и Микроелектроника“</em></strong> е
    наследник на най-старата катедра <strong><em>„Експериментална физика“</em></strong> във Физическия
    факултет на Софийския университет. В сегашния си вид катедрата се оформя след
    няколко преобразования и смени на името както следва.</p>

    <p>Катедрата по <strong><em>„Експериментална физика“</em></strong> е основана от проф. Бахметьев през
    1890г. – две години след учредяването на първото българско Висше училище, носещо
    сега името Софийският университет „Св. Климент Охридски“ и една година след
    откриването на Физико-математическото отделение в него. Той е и неин ръководител
    до 1907 г. От 1907 г. до 1937 г. катедра <strong><em>„Експериментална физика“</em></strong> се ръководи от
    проф. Александър Христов, а от 1937 г. до 1962 г. ‒ от проф. Георги Наджаков. През
    този период тя се преименува в катедра <strong><em>„Опитна физика“</em></strong>, а впоследствие през 1967 г.
    - в катедра <strong><em>„Физика на твърдото тяло“</em></strong>, когато неин ръководител е проф. Милко
    Борисов (от 1963 г. до 1980 г.). Първоначално Катедрата отговаря за обучението по
    Обща физика на всички студенти от Физическия факултет през I и II година на
    следването им и на студентите от специализация „Физика на твърдото тяло“. През 1983
    г. е създадена и втора специализация по Микроелектроника.</p>

    <p>От 1980 г. до 1988 г. катедрата <strong><em>„Физика на твърдото тяло“</em></strong> се ръководи от
    проф. Андрей Апостолов. През 1988 г. след деление се образуват катедрите <strong><em>„Физика на
    Твърдото Тяло и Микроелектроника“</em></strong> (с ръководител проф. Андрей Апостолов) и
    <strong><em>„Физика на Кондензираната Материя“</em></strong> (с ръководител проф. Николай Мартинов).</p>

    <p>През 2011 г. към катедра <strong><em>„Физика на кондензираната материя“</em></strong> (ФКМ) се
    присъединява катедрата <strong><em>„Физика на полупроводниците“ (ФП)</em></strong>. През 2014г. катедра
    ФП е закрита като личният ѝ състав и материалните ѝ активи преминават към катедра
    ФКМ.</p>

    <p>През 2019 г. катедрите <strong><em>„Физика на твърдото тяло и Микроелектроника“</em></strong> и
    „Физика на кондензираната материя“ се обединяват в катедра <strong><em>„Физика на
    Кондензираната Материя и Микроелектроника“</em></strong>. Към така образуваната катедра се
    присъединява и <strong><em>Лабораторията по физика и техника на полупроводниците.</em></strong></p>
</div>

<div class="w3-panel w3-card w3-display-container w3-topbar fkmm-border">
    <h2 id="50-години">Тържествена сесия - 50 години катедра „Физика на твърдото тяло“</h2>
    <h3 id="02-2022-">02 декември 2022г.</h3>
    
    <p>Катедра <strong><em>„Физика на кондензираната материя и микроелектроника“</em></strong>  е наследник на най-старата катедра „Експериментална физика“ във Физическия факултет на Софийския Университет „Св. Климент Охридски“, създадена през 1890г. от професор Бахметиев, по-късно преименувана на катедра  „Опитна физика“.  През 1972 г. катедра „Опитна физика“ се преименува на катедра „Физика на твърдото тяло“.</p>
    <p>По случай 50 г. от приемането на името „Физика  на твърдото тяло“  организирахме тържествена сесия, която се състоя във Физическия факултет на СУ „Св. Кл. Охридски“ на 02.12.2022г.</p>
    <p>Тържествената сесия започна с приветствие по случай юбилея от декана на Физическия факултет проф. дфзн Георги Райновски. Поздравителен адрес от името на Института по физика на твърдото тяло, БАН прочете неговият заместник директор проф. дфзн Албена Паскалева. Ръководителят на катедра „Физика на кондензираната материя и микроелектроника“ доц. дфзн Веселин Дончев направи кратко представяне на катедрата като наблегна на нейната учебна и научна дейност.  Представени бяха следните доклади:</p>
    <p><strong>проф. дфзн Иван Лалов:</strong> <em>50 години катедра по Физика на твърдото тяло.</em>
    Проф. Лалов изложи причините и предпоставките довели до приемането на новото име. Направи и кратък преглед на теоретичните разработки в катедрата през годините.</p>
    <p><strong>проф. дфзн Стоян Русев:</strong> <em>Лаборатории „Технология на материалите“ и „Елипсометрия“</em>.</p>
    <p>Проф. Русев разказа историята на създаването на тези две лаборатории, като подчерта трудностите, които катедрата е преодоляла. Представи накратко научните постиженията като подчерта ролята на човешкия фактор, в частност младите колеги.</p>
    <p><strong>проф. дфзн Мирослав Абрашев:</strong> <em>Лаборатория „Спектроскопия на кристали“</em></p>
    <p>Проф. Абрашев разказа за създаването и развитието на лабораторията през годините съпроводено с усъвършенстване на нейната експериментална апаратура. Направи преглед на високо цитирани публикации реализирани с измервания в лабораторията.</p>
    <p><strong>доц. дфзн Веселин Дончев:</strong> <em>Фотоелектрични изследвания в катедрата</em></p>
    <p>Доц. Дончев направи преглед на научните изследвания в катедрата провеждани с фотоелектрични методи от 70-те години на 20-ти век до наши дни. Особено внимание отдели на спектроскопията на повърхностно фотонапрежение като представи резултати получени в различни полупроводникови наноструктури в колаборация с партньори от различни страни.</p>
    <p><strong>инж. Петър Тодоров:</strong> <em>Завърших МП МЕИТ. А сега накъде?</em></p>
    <p>Инж. Тодоров разказа за възможностите за реализация, предоставяни от различни фирми в България работещи в областта на микроелектрониката. Той подчерта, че  качеството на образованието, получавано във Физическия факултет на СУ „Св. Кл. Охридски“,  в частност на магистърската програма Микроелектроника и информационни технологии,  е сравнимо, а в някои случаи превишава образованието от западни университети и е напълно достатъчно за успешна реализация в областта на микроелектрониката.</p>
    <p><strong>проф. д-р инж. Георги Ангелов:</strong> <em>Приоритетите на микроелектрониката в България.</em></p>
    <p>Проф. Ангелов направи преглед на фирмите в България работещи в областта на микроелектрониката. Той представи приоритетите за развитието на микроелектрониката в България, които са приети от правителството след активни действия в това поле на Клъстера по микроелектроника и индустриални електронни системи, на който той е председател. </p>
    <p>Докладите бяха последвани от дискусия относно ролята на материалознанието за развитието на микроелектрониката, важността на обучението по физика на кондензираната материя  и задачите на колегите от катедрата в това отношение. Припомниха се и различни спомени за историята и развитието на катедрата. Разговорите продължиха в неформална обстановка по време на последвалия коктейл.</p>

</div>
